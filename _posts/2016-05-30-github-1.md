---
layout: post
title: "Kot z mackami jako źródło nieskończonej inwencji twórczej - GitHub[#1]"
date: 2016-05-30 16:00
author: FuruArt
comments: true
category: Dla webdeveloper'a
tags: [branch, cat, code, control, developer, Dla Webdevelopera, front-end, gałęzie, git, github, kodowanie, kot, macki, managment, octopus, ośmiornica, package, system, version, webdeveloper]
---
### Przechadzając się po internetowej polanie w poszukiwaniu pewnych bibliotek, funkcji, ciekawych rozwiązań, nowych możliwości czy po prostu dobrze uporządkowanej dokumentacji zazwyczaj cała moja wyprawa kończy się na GitHub'ie. To właśnie nim dzisiaj się zajmiemy!

<!--more-->

GitHub czyli właściwie co? 

> GitHub - hostingowy serwis internetowy przeznaczony dla projektów programistycznych wykorzystujących system kontroli wersji Git. Stworzony został przy pomocy Ruby on Rails i bla bla bla.

Dalej Wikipedia chwali się ile to GitHub posiada użytkowników i takie inne. Musiałem się wesprzeć jakimś naukowym bełkotem, żeby móc go przetłumaczyć na język zwykłego zjadacza chleba. Hostingowy serwis internetowy - co to oznaczać? Oznaczać to mniej więcej tyle, że GitHub umożliwia przechowywanie własnych stron, aplikacji, programów na swoim serwisie udostępniając nam za darmo lub płatnie (różnice za chwilę) swoją platformę. Gdzie za `0 USD` możemy wstawiać nasze pliki tylko jako publiczne, czyli każdy ma prawo w ich wgląd (jeżeli nie opatentujecie jakiejś mega innowacji to raczej możecie cieszyć się spokojem, że nikt was nie nawiedzi), zaś za sumkę `7$/miesiąc` lub `84$/rok` możecie zapewnić sobie prywatne repozytoria (taką mądrą i wyszukaną nazwę noszą tworzone przez nas `foldery` główne naszych tworów wrzucanych na GitHub'a). Ja nie wiedzieć co znaczyć system kontroli wersji -> `Git`. System kontroli wersji to oprogramowanie, które służy do sprawdzania i wprowadzania zmian w kodzie źródłowym od początku jego istnienia do finalnego produktu oraz łączenia różnych wersji modyfikacji kodu przez różnych ludzi w różnych odstępach czasu, wygląda to schematycznie jakoś tak:

![Github #1-1](https://blogwpelni.files.wordpress.com/2016/05/github1.png)

A to co? Rozkład jazdy tramwajów czy jak? No mniej więcej tak to wygląda, ale mówi o czymś zgoła innym. `Zielone kwadraty` to kod źródłowy tworzonego programu, aplikacji, strony, biblioteki itp., `żółte kwadraty` stanowią modyfikacje zielonych kwadratów w tak zwanych `Branches`, czyli gałęziach mówiąc po Polsku, ale czym są te gałęzie? `Gałęzie` to po prostu modyfikacje kodu przez innych użytkowników lub tego samego, który chce zachować oryginalny kod, lecz rozszerzyć go o dodatkowe funkcje, usprawnienia, tak aby kod źródłowy pozostał na swoim miejscu. No dobrze, to wiemy już co to są Branches, ale co u diaska oznacza `czerwona strzałka`? Oznacza połączenie, scalenie, czyli nasz kod źródłowy z indeksem `1`, teraz został złączony ze zmianami zawartymi w gałęziach `2` i `3`, tworząc nowy kod źródłowy o indeksie `4`, który zostaje dalej rozbudowywany w gałęziach `6` i `7`, i pod wpływem połączenia zmian otrzymujemy nowy kod źródłowy, prawdopodobnie finalny produkt, funkcjonalność, o indeksie `9`, dobrze ale w takim razie co się dzieje w gałęziach `5` i `8`? Tworzą one oddzielną gałąź, gdzie na podstawie kodu z punktu `4`, powstanie nowa funkcjonalność o indeksie `10`. Mniej więcej właśnie w ten sposób funkcjonuje system kontroli wersji, więc `Git` jest po prostu jednym z bardziej rozpoznawalnych oprogramowań oferujących system kontroli wersji. No dobrze, ale teraz w takim razie co ma Piernik do wiatraka, a raczej Git do GitHub'a? Git jest oprogramowaniem, a GitHub serwisem, łączą je na pierwszy rzut oka dwie rzeczy: `Git` z przodu oraz oba zajmują się kontrolą wersji, a więc czym się różnią? GitHub, to społeczność w której za pośrednictwem przeglądarki programiści mogą kontrolować swoje repozytoria, natomiast Git jest zwykłym programem, który instaluje się na komputerze i jesteśmy w stanie zarządzać naszymi plikami przy pomocy konsoli, więc można by rzec że GitHub to po prostu większa wygoda użytkowania niż uczenie się komend i klepanie ich. W rzeczy samej, tak to wygląda, jednakże GitHub'a również możemy zainstalować na komputerze i zarządzać plikami, w celu szybszej integracji naszych lokalnych plików z serwerem GitHub'a. Wstęp historyczno-teoretyczny odfajkowany, więc możemy przystąpić do `Hello world!` w świecie GitHub'owych repozytoriów. Zaczynamy!

![Github #1-2](https://blogwpelni.files.wordpress.com/2016/05/github2.png)

Zacznijmy od podstaw czyli stworzenie konta na serwisie [GitHub](http://github.com). Wchodzimy w [GitHub](http://github.com), na stronie ukaże nam się pasek nawigacji, gdzie znajdują się dwa przyciski `Sign in` i `Sign up` (tutaj GitHub popełnił poważny błąd w designie, ponieważ nigdy nie wstawiamy nazw zbliżonych do siebie, jeżeli funkcje które pełnią są zupełnie inne, `Sign in` -> `Login`, `Sign up` -> `Register`, tak powinno to wyglądać), wybieramy `Sign up` czyli rejestracja i uzupełniamy wszystko jak należy:

![Github #1-3](https://blogwpelni.files.wordpress.com/2016/05/github3.png)

(Username: `lubieplacki`, jest już zajęte więc trzeba wymyślić coś mądrzejszego), dalej gdy klikniemy przycisk `Create an account`, wybieramy plan darmowy, czyli ten w którym nie ma napisanej kwoty miesięcznej, następnie przechodzimy do naszego kokpitu i tutaj zaczynamy już stricte praktyczne działania. Czyli tworzymy swoje pierwsze repozytorium! Jeżeli zostaliśmy przekierowani na adres, który kończy się /naszaNazwaUżytkownika, to wybieramy zakładkę `Repositories`, gdzie klikamy przycisk `New`:

![Github #1-4](https://blogwpelni.files.wordpress.com/2016/05/github4.png)

Rzecz jasna domyślnie, po świeżej rejestracji nie będziecie mieli w zakładce repositories kompletnie nic. Teraz w kreatorze:

![Github #1-5](https://blogwpelni.files.wordpress.com/2016/05/github5.png)

W `Repository name` wpisujemy nazwę naszego repozytorium, `Description` czyli opis, nie musi go być, wybieramy `Public`, chyba że jesteśmy bogaczami to Private, zaznaczamy `Initialize this repository with a README` i pod spodem mamy takie dwie dziwne rzeczy:

`Add .gitignore **None**` i `Add a license **None**`. Pierwsza opcja to tak zwane ignorowanie rozszerzeń plików, które mogą zaśmiecać nasz projekt niepotrzebnie, czyli np. rozszerzenia Windows'a, których zwyczajnie nie potrzebujemy w naszym projekcie, nie za często korzystam z tej opcji, więc podrzucę link do generatora plików GitIgnore -> [tutaj](http://gitignore.io). Zaś `Add license`, pozwala nam dodać licencje naszego repozytorium, szerzej o licencjach możecie sobie poczytać np. [tutaj](https://pl.wikipedia.org/wiki/Licencja_oprogramowania). Gdy ustawimy wszystko tak jak chcieliśmy, klikamy `Create repository`, powinniśmy zostać przeniesieni do naszego repozytorium, które z pewnością swoją złożonością nie przekracza [efektu matrix'a](https://youtu.be/E8iWVUykvqk?t=2m29s) robionego za pomocą plików wsadowych (Batch), wita nas plik o nazwie `README.md`, a czym do stu diabłów jest rozszerzenie `.md`? `Markdown`, czyli sposób zapisywania sformatowanych tekstów w lekkiej i przyjemnej formie, co za chwilę zrobimy, ustawiając nasz plik `README.md`, który wyświetla informacje na dole pod listą plików znajdujących się w repozytorium. Klikamy w nasz plik i wybieramy po prawej stronie ikonę ołówka:

![Github #1-6](https://blogwpelni.files.wordpress.com/2016/05/github6.png)

I już naszym oczom ukazuje się jeden ze znaczników Markdown czyli `#`, oznaczający Nagłówek pierwszego rzędu (ten największy), no dobrze to napiszmy sobie coś mądrego w naszym pliku wykorzystując najpotrzebniejsze znaczniki:

```markdown
# Hello World - Poznajemy GitHub'a!
###Na potrzeby lekcji, uczymy się GitHub'a
```

Gdy przejdziemy do zakładki Preview, zobaczymy:

![Github #1-7](https://blogwpelni.files.wordpress.com/2016/05/github7.png)

Co informuje nas o zaistniałych zmianach, czyli nasza nazwa repozytorium z pokracznej zmieniła się na bardziej czytelnią, a opis został wzbogacony o styl nagłówka rzędu 3 (bo trzy kratki, #, hash'e). Dobrze, wprowadźmy może jakieś przykładowe listy z punktami, odnośniki, pogrubienia, przekreślenia, wszystko co może nam pomóc podczas opisywania repozytorium:

![Github #1-8](https://blogwpelni.files.wordpress.com/2016/05/github8.png)

```markdown
![GitHub z Furu](https://blogwpelni.files.wordpress.com/2016/05/github.png)

# Hello World - Poznajemy GitHub'a!
### Na potrzeby lekcji, uczymy się GitHub'a

---

Przykładowa lista w opisie repozytorium:
* Element 1 - [link](blogwpelni.wordpress.com)
* Element 2 - [link](github.com/furusenpai)
  * Podelement 1
  * Podelement 2
  * Podelement 3

- [x] Element 3, który został wykonany
- [ ] Element 4, który oczekuje na wykonanie

**Jestem pogrubionym tekstem**

*Jestem pochylonym tekstem*

~~zostałem skreślony~~
```

Dokonane przez nas zmiany, możemy teraz opisać i nazwać w polu: `Commit changes`, gdzie wpisujemy najważniejsze zmiany jakie zaszły w danym pliku. Wybierając podstawową gałąź czyli `Master`. Zapisujemy nasz plik odpowiednim przyciskiem i obserwujemy na stronie głównej naszego repozytorium jak wygląda zapis `README.md`. Teraz zajmiemy się utworzeniem kilku folderów i stworzeniem nowej gałęzi. Klikamy `create new file`, tworzymy nowy plik o nazwie np. `hello.html`, zaś jeśli chcemy utworzyć folder to wpisujemy nazwę `folderu` i `/`, a potem nazwę pliku jaki ma się znaleźć:

![Github #1-9](https://blogwpelni.files.wordpress.com/2016/05/github9.png)

Przykładowo tak jak u mnie. W chwili obecnej niewiele nam daje ten plik, lecz w kolejnej lekcji postaram się pokazać jak zrobić własną stronę WWW na hostingu Github'a, dzięki usłudze GitHub Pages. Teraz dodamy jeszcze nową gałąź!, jeśli znajdujemy się w naszym folderze z plikiem `.html`, klikamy przycisk `Branch: master` i wpisujemy nazwę dla nowej gałęzi u mnie będzie to np. `Stefan`, gdzie zamienię wyraz `World` na `Stefan` co będzie rzecz jasna bardzo rewolucyjną zmianą, ale to tylko przykład:

![Github #1-10](https://blogwpelni.files.wordpress.com/2016/05/github11.png)

Gdy jesteśmy w naszej nowej gałęzi, wybieramy plik `hello.html` i klikamy ikonę ołówka, wprowadzamy jakieś zmiany i klikamy `preview`. Jak widać zmienione fragmenty z gałęzi master (po lewej) są pokazane jako `+` i podświetlone na zielono, zaś to co zostało usunięte z `-` i podświetlone na czerwono. Aby mieć lepsze rozeznanie w zmianach możemy wybrać nazwę naszego `Commit'a` i kliknąć `Commit changes` aby zapisać zmianę, teraz w gałęzi `Stefan`, otrzymamy plik `hello.html`, który został przez nas zmieniony, gdy wrócimy do gałęzi `Master`, nasz plik będzie posiadał podstawowe wartości czyli `world`.

Tak oto nauczyliśmy się czym jest `GitHub` oraz `Git`, jak tworzyć repozytoria, dodawać gałęzie, posługiwać się Markdown'em oraz dodawać informacje o zmianach czyli Commit'y, w następnej lekcji poznamy metodę na łączenie (Merge) naszych zmian wprowadzanych w Branch'ach oraz jak przerzucić GitHub'a na komputer, klonowanie i widelcowanie, a tymczasem jak zawsze jeśli podobał Ci się artykuł, założyłeś własne repozytorium i napisałeś chociażby witaj świecie w Markdown lub po prostu doceniasz moje lekcje zostaw 'Lubię to!', skomentuj czy udostępnij, a na pewno to docenię, do następnej lekcji w Pełni :>

`@EDIT:` Dodam jeszcze, że dotychczasowe lekcje związane z Gulp'em możecie sprawdzić pod względem kodu źródłowego w moim repozytorium: [tutaj](https://github.com/FuruSenpai/GulpowanieZFuru), w zależności od lekcji wybieracie odpowiednią gałąź, dla innych lekcji związanych z development'em również będą się pojawiać takie repozytoria.

---

Artykuł oraz grafiki w nim zawarte są moją własnością - **Furu.Art** - zakaz kopiowania treści na inne blogi, fanpage czy strony - bo nogi z **** powyrywam!