---
layout: post
title: "[#2] Rozkładamy Materiał na czynniki pierwsze"
date: 2016-05-29 14:00
author: FuruArt
comments: true
category: Dla webdesigner'a
tags: [design, Dla Webdesignera, google, material, projektowanie, warstwy, webdesign]
image: "/uploads/images/materialDesign.png"
---
### W poprzedniej lekcji poznaliśmy najważniejsze prawa jakimi rządzi się Material Design, dzięki czemu jest on rewolucyjny w swojej dziedzinie. Dziś zajmiemy się bezpośrednim omówieniem z czego Materiał się składa i jak należy postrzegać model Materiałowy.

<!--more-->

Materiał jest wielowarstwowy i przestrzenny co już wiemy z poprzedniej lekcji, lecz czym tak na prawdę są te warstwy? Bo przecież to nie chodzi o to, że struktura strony jest jak papier toaletowy i w pewnych miejscach jest cieńszy, a w innych grubszy, chodzi o coś zgoła innego. Mianowicie, trójwarstwowy model Materiału obejmuje w sobie:

* światło
* materiał (powierzchnię)
* rzucany cień

To właśnie z tych trzech elementów, buduje się nasz Material, no dobrze ale o co chodzi, jakie światło, jaki cień i o czym ja w ogóle pierdzielę? Światło, czyli tak zwane 'Key light', to nic innego jak założenie, które mówi jak cień powinien się rozchodzić pod naszym materiałem. Rozważmy, że trzymamy kostkę i oświetlamy ją od góry światłem, nasza kostka będzie rzucać cień za sobą i tak właśnie w Material Design'ie to wygląda:

![MaterialDesign #2-1](https://blogwpelni.files.wordpress.com/2016/05/material6.png)

Cień rzucany przez światło główne (kluczowe), dzięki niemu jesteśmy w interfejsie naszej aplikacji wskazać hierarchię występujących elementów oraz możliwość wykonania jakiejś akcji, ponieważ dany element będzie się wyróżniał na statycznym tle. Oprócz światła głównego istnieje również tzw. `Ambient light`, czyli światło otaczające przedmiot. Dzięki niemu otrzymamy cienie delikatne, które pochodzą z każdej strony materiału w przeciwieństwie do światła kluczowego, które daje cień kierunkowy.

![MaterialDesign #2-2](https://blogwpelni.files.wordpress.com/2016/05/material7.png)

Dobrze, to tyle jeśli chodzi o sprawę trzech warstw w Materiale oraz pojęcie światła i cienia, jest to bardziej teoria, ponieważ podczas bezpośredniego etapu tworzenia sami decydujemy, który cień będzie lepiej wyglądał. Teraz omówię bezpośrednie własności Materiału, jest ich dosyć sporo:

![MaterialDesign #2-3](https://blogwpelni.files.wordpress.com/2016/05/material8.png)

Od góry do dołu, jaki musi być materiał (będzie trochę nauki słówek z angielskiego):

* Solid - wytrzymały, materialny, solidny - musi być widoczny i łatwo rozpoznawalny
* Occupies unique points in Space - zajmuje unikalne punkty w przestrzeni - każdy element ma swoje określone miejsce
* Impenetrable - nieprzepuszczalny - przez materiał nic nie ma prawa przenikać
* Mutable shapes - zmienne kształty - materiał nie musi być zawsze kwadratem czy prostokątem, może być np. kołem, ale nie okręgiem **( ͡° ͜ʖ ͡°)**
* Changes in size only along its plane - zmienia rozmiar wyłącznie wzdłuż płaszczyzny - mówiąc szybciej materiał nie rozciągnie się po za obszar w którym występuje, nie ma prawa być szerszy niż jego maksymalny rozmiar
* Unbendable - nieodkształcalny - materiału nie można złożyć, zwinąć
* Can join to other material - może łączyć się z innym materiałem - materiały mogą być połączone, nie muszą być oddzielone od siebie
* Can separate, split, and heal - mogą się rozdzielać, oddzielać i (bliźnić, goić, kurować, jak dla mnie po prostu łączyć powtórnie po rozdzieleniu, nie wiem za bardzo czemu Google wybrało akurat wyraz 'heal' tutaj, no ale cóż)
* Can be created or destroyed - mogą być tworzone lub niszczone - pod wpływem pewnych akcji 'Materiał' może się pojawić (stworzyć) oraz po innej akcji może zniknąć (zniszczyć się)
* Move along any axis - porusza się wzdłuż dowolnej osi - poruszanie materiału może odbywać się poziomo, pionowo oraz w głąb

Uff, lekcja z angielskiego odbębniona i mniej więcej wytłumaczyłem przy okazji co dana własność wnosi do tworzenia. Wszystkie te cechy musi spełniać materiał, aby był idealnie materiałowy? (tak wiem, masło maślane, mydło mydlane). Jest to mniej więcej również czysta teoria, jednakże tutaj zawiera pewne myśli przewodnie, którymi należy się kierować i których łamać nie wolno. Z dodatkowych zależności, Materiał ma określoną grubość i nie może jej zmieniać! Tak zwane `1 dp(Density-independent pixels)`, czyli jednostka wprowadzona przez Google, która dosłownie tłumacząc oznacza gęstość niezależną pikseli, o której szerzej można sobie poczytać [tutaj](https://www.google.com/design/spec/layout/units-measurements.html#units-measurements-density-independent-pixels-dp-), ponieważ niewiele nam to wnosi jeśli chodzi o projektowanie stron w nurcie Material Design, ponieważ gęstość pikseli jaką wykorzystujemy w przeglądarce to `72 dpi` (dot per inch, punkt na cal), zaś jednostki `dp` odnoszą się do wyświetlaczy z gęstszą siatką pikseli wobec tego nie uważam tego za potrzebne i wymagane do wytłumaczenia. Wizualnie grubość materiału przedstawia się tak:

![MaterialDesign #2-4](https://blogwpelni.files.wordpress.com/2016/05/material9.png)

Jak widać po lewej stronie jest prawidłowa ujednolicona grubość materiału, zaś po prawej zmienna wartość grubości materiału co jest błędem. Pokażę teraz na czym polega idea solidnego, nieprzepuszczalnego i nieprzenikalnego materiału:

![MaterialDesign #2-5](https://blogwpelni.files.wordpress.com/2016/05/material10.png)

Tak jak pisałem wyżej, akcje wykonywane na materiale nie mogą wychodzić za przestrzeń materiału (ani pod niego o czym mowa na obrazku po prawej).

O wszystkich wyżej wymienionych cechach możecie sobie dokładnie poczytać i przejrzeć wraz z animacjami [tutaj](https://www.google.com/design/spec/what-is-material/material-properties.html#material-properties-transforming-material), chciałbym móc wstawić po prostu filmiki wewnątrz wpisu jednakże darmowy hosting od wordpress'a mi na to nie pozwala, chyba że zapłacę niebotyczną kwotę na miesiąc za odblokowanego wordpress'a... Co wydaje mi się śmieszne, więc zbieram póki co na zewnętrzny hosting. A jeśli chodzi o rozbiór materiału to myślę, że tyle wystarczy w następnej lekcji zajmiemy się bezpośrednio ruchem w materiale oraz być może układem, a tymczasem jak zawsze jeśli podobał Ci się artykuł, zachęciłem Cię do nauki nurtu materiałowego lub chcesz docenić moją twórczość zostaw 'Lubię to!', napisz komentarz albo udostępnij artykuł, aby dotarł do szerszego grona, za co bardzo dziękuję, do następnej lekcji w Pełni! :>

#### @EDIT: Post przenoszony z wordpress.com, w przyszłości nastąpi modyfikacja wpisu i dodanie filmów.

---

Artykuł oraz część grafik w nim są moją własnością - **Furu.Art** - zakaz kopiowania treści na blogi, fanpage czy strony - bo nogi z **** powyrywam!
