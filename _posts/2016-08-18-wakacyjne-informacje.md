---
layout: post
title: "[Info] Garść (end)wakacyjnych informacji"
date: 2016-08-18 12:00 Europe/Warsaw
author: FuruArt
comments: true
category: Informacje
image: "/uploads/images/info.png"
---
### Wakacje to niestety czas błogiego lenistwa, odpoczynku, wyciszenia, wstawania po godzinie 12, jedzenia śniadania o 14, czy obiadu po 19, jest to również czas masowych wyjazdów, które często potrafią rozchwiać dobrze ułożony harmonogram dnia i codziennej rutyny, tak właśnie stało się w moim przypadku, a ten wpis ma na celu wyjaśnienie braku artykułów oraz wrzucenie kilku specjalnych informacji co planuję, jaką tym razem postawiłem sobie poprzeczkę do przeskoczenia i wiele więcej...

<!--more-->

Od czego by tutaj zacząć... Może od tego, że zaliczyłem podczas swojej krótszej nieobecności, czyli od `9 sierpnia` do `13 sierpnia` małego technicznego Faila, jakiego? Osoby śledzące [Fanpage](https://fb.com/furuart), zauważy na pewno że dnia `12 sierpnia` na Facebooku pojawił się zaplanowany przeze mnie wpis z odnośnikiem do trzeciej lekcji z `Javascript`, jednakże jakimś magicznym cudem ustawiona przeze mnie data w nagłówku wpisu, czyli data: 2016-08-12 15:00 i strefa czasowa Europe/Warsaw, nie wyświetliły wpisu wcale... Dzięki czemu sam nie wiem, czym to było spowodowane, po zmienieniu daty na czas: 12:00, post się opublikował. Także, mam wrażenie że po prostu posty na blogu będą publikowane o 12/13, a na FB otrzymacie informację w godzinie 15, myślę że to będzie najmniej awaryjne rozwiązanie. 

Pierwsza sprawa odhaczona, przyszła pora na drugą czyli kompletny brak wpisów od `14 sierpnia` do n-tych czasu. Taka sytuacja się przytrafiła, że miałem okazję pobyć w domu około 4h + noc, bo następnego dnia od rana ponowna podróż. Czego nauczyłem się podczas tego czasu lenistwa? Że dobrze jest być człowiekiem leniwym! Serio, możecie teraz uznać że mi zwoje mózgowe popaliło (jak widać na załączonym obrazku tak nie jest, w przeciwnym razie nie pisałbym tego wpisu...), ale nie ma nic lepszego niż kompletnie odłączyć się od tego co się robiło, przykładowo pisanie artykułów tematycznych, tworzenie czegoś w Affinity Designer, pisanie jakiegoś bezsensownego kodu, który miałbyć zapchajdziurą programową i po prostu czerpać błogie lenistwo! Czego nauczyłem się podczas tego lenistwa? Że nie jest mi pisana rola piłkarza światowej klasy, bo połamane kwiatki w ogrodzie świadczą raczej o mizernym poziomie kopaniny, niż o gracji i precyzji na miarę Milika (no może nie do końca dobry przykład... ale nie jest to istotne), że wypicie jednego piwa dziennie to dobry relaks dla mózgu oraz że wakacje najlepiej spędzać leniwie na świeżym powietrzu i rozwiązując krzyżówki panoramiczne. Ale co mi to dało? Mniej więcej tyle, iż w momentach gdy na dworze robiło się chłodniej, z Ukochaną włączaliśmy telewizor, oglądaliśmy coś, wpadałem na coraz to lepsze pomysły i wyzwania jakim będę musiał stawić czoła, gdy tylko zakończę falę wyjazdów. Jakie to plany i pomysły? O tym za moment, dodam jeszcze że ot tak zacząłem sobie robić jakiś mały projekcik pod Jekylla/Wordpressa do zakodowania dla Was za darmo, abyście mogli czerpać z mojego owocu lenistwa. Tyle słowem leniwego stanu ducha i korzyści z odpoczynku.

Ostatnie ogłoszenie stricte informacyjne, czyli kolejny `wyjazd`, tym razem z paczką w arcyciekawe miejsce zwane `Łapalice`, na ile? Na 7 dni, Tydzień, 1/4 miesiąca czy jak kto woli 604 800 000 ms, co tam będę robił? Lenił się, zwiedzał, jadł, korzystał z resztek lata i opijał co tylko się da, bo za niedługo nowy przeciwnik czyli `STUDIA`, jednakże dostałem się na swój kierunek (Informatyka Stosowana Inżynier) i myślę że nie będę miał większych problemów, wobec tego Blog będzie cyklicznie zawierał posty, nie będzie większych zastojów i przerw na cały rok. Ach, no i bym zapomniał, na pewno padło by pytanie czy na te 7 dni przewidziałem artykuły, napisałem je, będę pisał i inne tego typu pytania? Artykuły przewiduję, postaram się napisać, może nie na pełne 7 dni, dzień po dniu tylko co drugi dzień, jednakże jest to czasochłonne i wymaga ode mnie również pewnego zaangażowania, ale taki sobie sposób na nudę znalazłem to teraz się tak będę bawił, wpisy będą :> 

Teraz trochę aspektów technicznych, mianowicie na jakie wspaniałe pomysły wpadłem podczas eskapad plenerowych `@offline`? Wylistuję, bo lubię listy :>

* Zakodowanie w HTML, Jekyll, Wordpress stylu dla czytelników w Pełni, o roboczej nazwie `Shaven` (wpadłem na nią gdy goliłem wąsy). Co taki styl miałby zawierać i jak ja to widzę?
  * Podział całej strony na 2 kolumny, czyli nawigacja + lista wpisów, tak jak na blogu
  * Uniwersalna paleta kolorów, czyli domyślny ciemnoszary i jasnoszary z białym, gdzie pewne elementy będzie można zmieniać płynnie po dodaniu odpowiedniej klasy dla elementu lub ustawieniu danych w pliku konfiguracji(dla Jekyll)/w panelu customizer(dla Wordpress)
  * W pełni responsywny design, dostosowany do każdej rozdzielczości i przeglądarki
  * Optymalny i szybki kod, minimalna ilość plików
  * Udogodnienia dla Developerów czyli dostęp do `_sass` oraz plików konfiguracyjnych i `src`
  * Mój jedyny warunek to uszanowanie autorstwa w Stopce, czyli `źródło: FuruArt` z linkiem do mojego bloga/githuba
  * Cały kod będzie spoczywał na Githubie

![info #1-1](https://raw.githubusercontent.com/FuruArt/furuart.github.io/gh-pages/uploads/images/logoFuruFrames.png)

* Stworzenie własnego Framework CSS o nazwie `FuruFrames`, Framework czyli gotowe rozwiązania w CSS ułatwiające błyskawiczne tworzenie stron z interaktywnymi elementami, przykładowo takim Frameworkiem jest `Bootstrap`, oczywiście, ponownie, jakie postawiłem sobie cele do spełnienia?
  * Zdefiniowane elementy, które można dodawać poprzez używanie odpowiednich sekcji Kodu zawartych w dokumentacji, przykładowo wygląd pojedynczego wpisu, pasek nawigacji z funkcją chowania czy interaktywna galeria
  * Proste i łatwe do zapamiętania nazwy klas, np. nav-left-slide-green, czyli Nawigacja po lewej stronie, chowana, w zielonym, odgórnie zdefiniowanym kolorze
  * Zdefiniowane style dla poszczególnych elementów, wraz z paletą kolorów i automatycznymi skryptami umożliwiającymi przyciemnienie/rozjaśnienie koloru o daną wartość
  * Zintegrowaną bibliotekę jQuery oraz 1 plik, który będzie zawierał wszystkie funkcje takie jak Slidery, Galerie, Podpowiedzi, wyskakujące okna, Modale i tym podobne
  * Łatwy dostęp do plików źródłowych i możliwość dowolnego zmieniania wartości (sass i js)
  * Pełną dokumentację ze wszystkimi funkcjami, mozliwościami i stylami
  * Przykłady wykorzystania Frameworka
  * Całkowicie darmowe, na licencji Creative Commons, z możliwością Dotacji mojego projektu
  * Zintegrowane ikonki, dodawane przy pomocy klas
  * Autorskie udogodnienia dla developerów, typu Mixins
  * Responsywność i mobilność
  * Polski/Angielski jako język dokumentacji

![info #1-2](https://www.fokusdigitalservices.com/images/adsense_logo.jpg)

Z innych ciekawostek, Google Adsense rozpatrzyło pozytywnie moją prośbę o reklamy na stronie, dzięki czemu będę mógł w końcu mieć zysk z Bloga i możliwości jego dalszego rozwoju i tutaj wysuwam do was ogromną prośbę, jeśli posiadacie Adblocka, wyłączajcie go podczas czytania moich artykułów i przebywania na moim Blogu. Ponieważ reklamy te nie będą w żaden sposób uciążliwe, związane tematycznie z Programowaniem, projektowaniem, szukaniem pracy i tego typu rzeczami, a nie np. Wyślij SMS o treści Lubię Placki na numer 999, aby otrzymać darmowy przejazd karetką. Reklamy nie będą również uciążliwe, mają swoją wyznaczoną sekcję w pasku nawigacji na boku, znajdą się tam od 3 do 5 reklam, więc ponawiam prośbę abyście ich nie blokowali ponieważ stanowią one źródło rozwoju Bloga w Pełni. Za wszystkie wyłączone Adblocki serdecznie dziękuję, w przyszłości pojawią się skrypty wychwytujące Adblocka i w sposób kulturalny zachęcające do jego wyłączenia. 

Z informacji (end)wakacyjnych to chyba było by tyle, liczę na wyrozumiałość oraz jakieś ciekawe komentarze co sądzicie na temat moich kamieni milowych, zachęcam do odwiedzenia Facebooka i życzę miłej końcówki wakacji wszystkim :> A tymczasem do zobaczenia w następnej lekcji w Pełni!
